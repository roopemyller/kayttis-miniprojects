Very shortly in English: This is the homepage of the Lappeenranta campus Finnish-speaking Anytime course "Operating Systems 
and Systems Programming". The lectured English version of this course from Lahti campus will be available on Spring 2025 
semester and can be found with Moodle search.

Akateemisena vuonna 2024-2025 suomenkielinen käyttöjärjestelmien ja systeemiohjelmoinnin kurssi toteutetaan siten, että 
kurssi on koko lukuvuoden saatavilla olevana Anytime-kurssina, jolla opiskelua tukevat kurssiassistentit sekä kurssin 
luennoija viikoittaisten tutorointiryhmien sekä verkko-ohjauksen kautta. Lue kurssikirja, katso luentovideot ja palauta 
viikkotehtäviä mikäli haluat pedata parempaa arvosanaa, toteuta kolme annetuista miniprojekteista sekä kurssin viimeisenä 
suorituksenasi tee tentti.

Kurssilla on viikkotehtävät sekä projektityöt, joiden palauttaminen vaikuttaa suoraan kurssin loppuarvosanaan; tarkemmat 
ohjeet kurssikalvoissa. Luentomateriaalit, viikkotehtävät ja projektit ovat Anytime-toteutuksessa saatavilla kurssin alusta 
lähtien. Viikkotehtävistä tai osaprojekteista ei julkaista oikeita vastauksia missään vaiheessa, oikeus korjauksiin ja niiden 
aiheuttamiin muutoksiin materiaalissa sekä tehtävissä pidätetään.

Kaikki kurssiin liittyvät käytännön asiat ilmoitetaan tämän Moodlesivun kautta; noudata aina Moodle-sivujen ilmoittamia 
aikatauluja koska nauhoitteet saattavat olla aiemmalta luennoidulta kurssitoteutukselta tallennettuja.


Kurssin kaikki materiaalit julkaistaan näillä Moodle-sivuilla, ja palautetaan näille Moodle-sivuille. Kaikki kurssin 
materiaalit ovat kurssilla opiskelijoiden saatavilla kurssin alkamishetkestä alkaen, ja kaikkien suoritteiden viimeinen 
palautusajankohta on 31.7.2025 klo 23:59.

Koska kyseessä on Anytime-kurssi, luentovideoita, viikkotehtäviä sekä miniprojektien tehtävänantoja sekä kalvoja 
päivitetään ja täydennetään kurssin ollessa käynnissä. Nämä päivitykset eivät koskaan vaikuta kurssi suoritustapaan tai 
arvosteluasteikkoon. Isommista muutoksista mainitaan myös erikseen tehtävän tai projektin tehtävänannon errata-osiossa, 
jos sellaiseen on tarvetta.

Kurssin arvostelusta:
Anytime-kurssit ovat ympäri vuoden saatavilla, ja opettaja antaa niistä loppuarvosanan sen jälkeen kun olet suorittanut 
kurssin tentin. Arvosana annetaan yhden kalenterikuukauden sisällä palautuksesta seuraavin poikkeuksin:
-Kesäperiodilla (kesä-heinäkuu) palautetut suoritukset arvostellaan elokuussa yliopiston yleisen lomakauden päätyttyä.
-Vuodenvaihteessa (joulu-tammikuussa, 2. opetusperiodin päättymisen ja 3. alkamisen välinen jakso) palautetut työt 
arvostellaan tammikuussa opetustauon päätyttyä.
-Akateeminen lukuvuosi päättyy heinä-elokuun vaihteessa. Heinäkuun loppuun asetetuista palautuspäivämääristä ei täten 
voida antaa vapautuksia millään syyllä. Jos et ole saanut kurssia valmiiksi heinäkuun loppuun mennessä, joudut 
ilmoittautumaan seuraavan vuoden toteutukselle, odottamaan että se käynnistyy, ja palauttamaan kurssisuorituksesi sille, 
uuden kurssin ohjeita ja tehtävänantoja noudattaen.

Nämä linjaukset perustuvat yliopiston tutkintosääntöön, ja niistä voi kysyä tarkemmin esimerkiksi opintotoimistosta.